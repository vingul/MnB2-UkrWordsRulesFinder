# UkrWordsRulesFinder
Візуальний редактор для пошуку і задання правил для слів для українського перекладу Mount &amp; Blade II: Bannerlord.

![зображення](https://github.com/vingul/MnB2-UkrWordsRulesFinder/assets/146436573/4ec690b5-137e-4524-b5f9-6bf866883653)

Програма використовує словник [ВЕСУМ](https://github.com/brown-uk/dict_uk) для пошуку правил відмінювання слів і для правил афіксів. Словник (base.lst) з вказаного репозиторію можна знайти за цим [посиланням](https://github.com/brown-uk/dict_uk/blob/master/data/dict/base.lst), а файли правил афіксів - у [цій папці](https://github.com/brown-uk/dict_uk/tree/master/data/affix) того ж таки репозиторію.

Вказані файли, для зручності, вже містяться в цьому репозиторію, тому їх додатково завантажувати не потрібно.

# Робота з програмою
За допомогою даної програми можна візуально підбирати теги, які потрібно записати в файли перекладу, щоб [текстовий процесор](https://github.com/vingul/MnB2-CustomTextProcessor) знав правила, по яким необхідно відмінювати слова. 

Слова необхідно записувати в називному відмінку однини, а для прикметників ще й в чоловічому роді, навіть якщо іменник, до якого відноситься прикметник не чоловічого роду. Наприклад, `Дворучний булава`. 

Слова для обробки записуються в поле "Слова:".

Далі, натискаєте кнопку "Обробити слова" (або натискаєте клавішу Enter на клавіатурі) і програма виконує пошук введених слів у словнику і з подальшим підбором правил. Для кожного слова створиться відповідна вкладка з набором правил для нього.

![зображення](https://github.com/vingul/MnB2-UkrWordsRulesFinder/assets/146436573/2ab2a46d-295e-47b0-9b55-eb60effa92fc)

1. Вкладки мають значки, які візуально показують чи було те чи інше слово знайдено в словнику. Перейти до наступного слова-вкладки можна за допомогою клавіатурного скорочення Ctrl+E, до попереднього - Ctrl+Q.
2. Також на кожній вкладці додатково можна побачити статус того, чи було поточне слово знайдене в словнику.
3. Тут можна поміняти основне правило для слова. Це слід робити тільки, якщо слово не було знайдене в словнику. Справа міститься підказка щодо вибраного правила.
4. В цьому місці можна вибрати додаткові правила, які зазвичай міняють відмінювання слова для якихось конкретних відмінків або множини.
5. Дуже важливий елемент керування, який задає рід або множину для слова. Для прикладу на скріншоті для слова `Хузаїтський` було вибрано `Середній рід` (прикметник зв'язаний з іменником `ханство`, яке має середній рід). Змінена форма слова одразу ж відображається в заголовку вкладки (1).
6. Слова з налаштованими тегами відображаються в цьому полі. Скопіювати можна за допомогою кнопки справа.
